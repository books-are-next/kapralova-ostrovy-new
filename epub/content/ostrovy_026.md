---
title: Poznámka
contentType: prose
---

  

Prvních sedm ostrovních textů jsem posílala od listopadu roku 2017 do června 2018 jako autorsky načtené rukopisné texty redaktorce ČRo Vltava Mileně M. Marešové, která je v témže čase odvysílala v rámci sobotní Víkendové přílohy. Mileně M. Marešové tímto děkuji za nápad psát ostrovy, neboť mě v létě 2017 oslovila, ať píšu cokoliv, a já, žijící ten rok ostrovním životem, jsem začala o ostrovech psát.

Povídky _Ostrov ohraničených přání_ a _Ostrov ohraničené samoty_ byly nastudovány v interpretaci Dany Černé v rámci povídkového cyklu „Dora Kaprálová uvádí“ v prosinci 2018 na stanici Vltava. _Ostrov ohraničené samoty_ vyšel v časopise Host, 2019, č. 3. _Ostrov ohraničených souznění_ vyšel v Bibliu, příloze Literárních novin, 2019, č. 6.

DK
