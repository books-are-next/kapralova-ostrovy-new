<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ostrovy-6</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="ostrovy-6" xml:lang="cs-CZ">
		<div class="Z-kladn--textový-r-meček">
			<p id="_idParaDest-5" class="MLP_uroven2_kapitola ParaOverride-1">Ostrov ohraničené radosti</p>
			<p class="MLP_text_bez1radku ParaOverride-1">Nestačí, že stromy jsou už skoro holé. Na berlínské chodníky se toho s&#160;listopadovým listím sneslo daleko víc. Mezi psími exkrementy a&#160;střepy z&#160;pivních lahví tlí v&#160;ulicích Friedrichshainu plesnivina snů z&#160;babího léta.</p>
			<p class="MLP_text ParaOverride-1">Sedíme s&#160;Miriam u&#160;Indů a&#160;vymýšlíme, čím se od příštího roku uživit a&#160;za co v&#160;Berlíně žít. To není dobré, mít tyhle myšlenky, když venku padá studená mlha.</p>
			<p class="MLP_text ParaOverride-1">Ale jídlo tam mají dobré. A&#160;protože Miriam dlužím ještě pořád 438 eur, zvu ji na oběd za sedm eur. Obě se tak procvičujeme v&#160;počtech a&#160;čísla si zkoušíme zapamatovat.</p>
			<p class="MLP_text ParaOverride-1">Mluvíme o&#160;světových katastrofách. Třeba o&#160;tom, jak a&#160;kde budeme příští rok s&#160;dětmi žít. A&#160;za co. Je to naše věčné, nekonečné téma… To, které točíme, aniž bychom vytáhly kameru a&#160;zvuk. Naše životní road movie. Stačí nám k&#160;tomu posedět u&#160;Indů v&#160;listopadové mlze.</p>
			<p class="MLP_text ParaOverride-1">A&#160;současně se smějeme: vždyť co nám s&#160;dětmi chybí? Co, kromě jistoty?</p>
			<p class="MLP_text ParaOverride-1">A&#160;co by nám chybělo, kdybychom tu jistotu měly? Žily bychom jako devadesát procent občanů z&#160;Curychu, co navštěvují soukromé psychoterapeuty? Jako Curyšané, kteří kvůli utrpení z&#160;přebytku chtějí vybudovat první smart city na světě? Chytré město zaslíbené smart lidem? Těm, co mají srdce z&#160;curyšského zlata, šmrncnutého bio fair trade produkty?</p>
			<p class="MLP_text ParaOverride-1">Tímto se uklidňujeme. Je to naše vlídná sociální ukolébavka rozkolíbaných volných nohou, které nám tady, v&#160;restauraci u&#160;Inda, olizují pod stolem neviditelní psíci. A&#160;my jsme za ně&#160;– za ty psíky&#160;– rády.</p>
			<p class="MLP_text_bez1radku_-12-0- ParaOverride-1">Vedle nás u&#160;stolu sedí trojice. Silnější muž, který se rezignovaně soustředí na jídlo, muž přerostle mladého zevnějšku a&#160;mladá, mlčen­livá žena.</p>
			<p class="MLP_text ParaOverride-1">Skoro bez přestání mluví muž v&#160;čepici s&#160;kšiltem. Zřejmě lídr skupinky. Kšiltovka má uprostřed díru. Z&#160;ní se klube řídnoucí kštice. Muž vypadá jako švýcarský režisér z&#160;reklamky. Nebo jako herec, který hraje švýcarského režiséra z&#160;reklamky.</p>
			<p class="MLP_text ParaOverride-1">Takže to je producent, říkáme si mezi sousty. Producent, který hraje roli švýcarského producenta.</p>
			<p class="MLP_text ParaOverride-1">Mluví a&#160;mluví, jako by kvílel chvilkovou slastí při dojídání krevet. Tu a&#160;tam zacinkají slova jako: <span class="MLP_znak_kurziva_11b">feedback</span>, <span class="MLP_znak_kurziva_11b">peníze</span>, třikrát se ozve slovo <span class="MLP_znak_kurziva_11b">Curych </span>a&#160;jednou <span class="MLP_znak_kurziva_11b">Karibik</span>.</p>
			<p class="MLP_text_bez1radku_-12-0- ParaOverride-1">Sedíme u&#160;Inda a&#160;žvýkáme tuhé jehněčí maso. Sedíme ve výloze indic­ké restaurace. Tu a&#160;tam se z&#160;mlhy vynoří náhodný chodec, který nás zkoumá jako ryby v&#160;akváriu, pak se jeho tvář odvrací a&#160;on mizí v&#160;útěšné berlínské mlze, ve které se snadno schovají i&#160;jindy tak zářivé spacáky polských bezdomovců.</p>
			<p class="MLP_text_bez1radku_-12-0- ParaOverride-1">Hlas dvoumetrového Švýcara s&#160;řídnoucí kšticí nabývá na intenzitě. Pákistánec&#160;– podle turbanu sikh, se opře lokty o&#160;bar. S&#160;pohledem soustředěným do oranžového stropu restaurace, kterým se procházejí andělé.</p>
			<p class="MLP_text ParaOverride-1">A&#160;curyšský producent dál cinká: <span class="MLP_znak_kurziva_11b">peníze</span>… <span class="MLP_znak_kurziva_11b">víceméně</span>… <span class="MLP_znak_kurziva_11b">asertivně</span>…</p>
			<p class="MLP_text ParaOverride-1">Dívka s&#160;tváří chytré myšky si mechanicky utře ústa ubrouskem, odpoví otázkou: Wirklich?, a&#160;znovu se odmlčí. Nebo přesněji, je odmlčena.</p>
			<p class="MLP_text ParaOverride-1">V&#160;trpném rodě trpí, a&#160;kdo ví, k&#160;čemu jí tohle utrpení bude jednou dobré, jaký zisk jí přinese tento oběd s&#160;mluvícím smart homo sapiens.</p>
			<p class="MLP_text_bez1radku_-12-0- ParaOverride-1">Sázím se s&#160;Miriam o&#160;dvacet eur, že za okamžik zajdu k&#160;producentovi a&#160;řeknu: „Promiňte, my vás tu posloucháme a&#160;vy… zdá se, že jste skutečně mimořádně zajímavý… Víte, dokonce nás napadlo, nezlobte se, napadlo nás&#160;– neřídíte vy náhodou menší donáškovou službu?“</p>
			<p class="MLP_text ParaOverride-1">V&#160;tu chvíli se ozve sikhův smích, andělé na stropě zatančí čardáš dervišů, neviditelní pejsci pod stolem si olíznou čumáčky.</p>
			<p class="MLP_text_bez1radku_-12-0- ParaOverride-1">Střih. Sází se se mnou o&#160;dvacet eur Miriam.</p>
			<p class="MLP_text ParaOverride-1">Jde za producentem a&#160;říká: „Že vy máte všechna esa v&#160;rukávu? Je to tak. Ale to si bohužel jen nechcete připustit, že život přesto nemusí být krátký a&#160;vzrušující, ale taky hrozitánsky dlouhý, temný a&#160;nudný.“</p>
			<p class="MLP_text ParaOverride-1">Producent se zakucká, Ind zatleská, pejsci zavrtí ocásky, andělé upraví sikhovi dlouhý vous.</p>
			<p class="MLP_text_bez1radku_-12-0- ParaOverride-1">Střih. Jdu za producentem a&#160;shodím mu nevhodnou čepičku z&#160;hlavy. Jeho mlčenlivá kolegyně, patrně polská asistentka Kasia, se zasměje a&#160;schová bělostně ambiciózní chrup decentně do ubrousku.</p>
			<p class="MLP_text_bez1radku_-12-0- ParaOverride-1">Střih. Zasmějeme se bezhlesně u&#160;Inda… A&#160;pak dál žvýkáme mlčky maso, promýšlíme, co asi za rok budeme dělat, kde a&#160;za co žít a&#160;co nám to vlastně chybí…</p>
			<p class="MLP_text ParaOverride-1">Kolem oken se projde postarší manželský pár, zadívají se na nás skrze výlohu, zírají na nás, ale spíš zírají skrze nás.</p>
			<p class="MLP_text ParaOverride-1">Zamáváme rozpačitě, zvedáme se k&#160;odchodu…</p>
			<p class="MLP_text_bez1radku_-12-0- ParaOverride-1">A&#160;tak je to s&#160;naší road movie pořád. S&#160;tou, kterou píšeme, kudy chodíme. Píšeme ji, kudy chodíme, ale nikdy ji nedokončíme.</p>
			<p class="MLP_text ParaOverride-1">Jednoho dne ten únik s&#160;dětmi přesto uskutečníme. A&#160;bude to road movie plná drobných zločinů.</p>
			<p class="MLP_text ParaOverride-1">Uskutečníme náš velkolepý únik ze světa existenční nejistoty na ostrov, kde neplatí zákony tohoto světa.</p>
			<p class="MLP_text ParaOverride-1">A&#160;bude veliká ta naše road movie. Antimoralistní příběh, ve kterém spácháme menší zločiny, totiž ne my, ale naše sladké děti, my je jen budeme navádět.</p>
			<p class="MLP_text ParaOverride-1">Stane se to takto:</p>
			<p class="MLP_text ParaOverride-1">Do června splatím Miriam dluh.</p>
			<p class="MLP_text ParaOverride-1">Přesto si spočítám, že platit nájem by už byl v&#160;Berlíně příliš velký risk bez pravidelného výdělku, který mi končí v&#160;létě. Práci si už hledat nebudu a&#160;v&#160;mé domovině to taky nevypadá nadějně. Tak ano. Přemluvím Miriam.</p>
			<p class="MLP_text ParaOverride-1">Půjčíme si auto od našich občasných chlebodárců z&#160;berlínské Akademie umění a&#160;už jim ho nikdy nevrátíme. Poslední nájem taky nezaplatíme.</p>
			<p class="MLP_text ParaOverride-1">Vydáme se s&#160;dětmi na cestu zločinu:</p>
			<p class="MLP_text ParaOverride-1">Z&#160;motelů se vykrademe nad ránem, bez placení.</p>
			<p class="MLP_text ParaOverride-1">Krademe i&#160;v&#160;obchodech, jídlo a&#160;pití, bereme všechno.</p>
			<p class="MLP_text ParaOverride-1">V&#160;Benátkách žonglujeme s&#160;hořícími koulemi, děti zatím okrádají turisty.</p>
			<p class="MLP_text ParaOverride-1">V&#160;muslimských zemích nosíme šátky a&#160;okrádáme imámy, krademe benzin i&#160;auta, lžeme, jako když tiskne.</p>
			<p class="MLP_text ParaOverride-1">V&#160;Korutanech čmajzneme jeptiškám jogurty a&#160;salcburskému biskupovi pozlacený kříž.</p>
			<p class="MLP_text ParaOverride-1">Ve švýcarském westernovém městečku se vydáváme za milovníky indiánů, a&#160;děti mezitím štípnou pokladnu v&#160;obchodě se suvenýry.</p>
			<p class="MLP_text ParaOverride-1">V&#160;převlečení za japonské turistky okrademe v&#160;Římě čínského ministra spravedlnosti.</p>
			<p class="MLP_text ParaOverride-1">Jedeme neúnavně dál. Na ostrov radosti.</p>
			<p class="MLP_text ParaOverride-1">O&#160;našem úletu už všichni vědí a&#160;píší o&#160;nás v&#160;zahraničním tisku.</p>
			<p class="MLP_text ParaOverride-1">Nejsme lesbický pár, jsme jen dvě rozpačité ženy, které sdílí společný osud existenční nejistoty.</p>
			<p class="MLP_text ParaOverride-1">Dohromady máme čtyři děti.</p>
			<p class="MLP_text ParaOverride-1">A&#160;patnáctý kradený mikrobus.</p>
			<p class="MLP_text ParaOverride-1">V&#160;budapešťských lázních ukradneme pár plavacích čepiček, i&#160;to je praktické.</p>
			<p class="MLP_text ParaOverride-1">Všechno nám vychází. Všechno.</p>
			<p class="MLP_text_bez1radku_-12-0- ParaOverride-1">A&#160;pak přijde podzim. Ostrov radosti už máme na dosah.</p>
			<p class="MLP_text ParaOverride-1">Jedeme na sever Německa, k&#160;moři…</p>
			<p class="MLP_text ParaOverride-1">Cestou zastavíme mladé stopařce. „Kam jedete,“ zeptám se. A&#160;stopařka, asi třicetiletá žena, odpoví: „Jsem umělkyně ze Saar­brückenu, tančím a&#160;miluji Slavoje Žižka. Hledám tady na severu svou <span class="MLP_znak_kurziva_11b">uměleckou cestu</span>.“</p>
			<p class="MLP_text ParaOverride-1">Žižek, ale ještě více <span class="MLP_znak_kurziva_11b">umělecká cesta</span> mě nepochopitelně rozčílí.</p>
			<p class="MLP_text ParaOverride-1">Vysadíme stopařku v&#160;pustině mecklenburské krajiny.</p>
			<p class="MLP_text ParaOverride-1">A&#160;tento malý, docela nevinný zločin už je zřejmě přespříliš. Najedeme na velký hřebík a&#160;píchneme pneumatiku. Náš poslední, sedmnáctý kradený mikrobus skončí v&#160;poli mecklenburské krajiny. Dojde nám benzin. Proděraví se podvozek. Ulomí se přední dveře, přestane fungovat startér, ztratí se volant.</p>
			<p class="MLP_text ParaOverride-1">Pojízdný domov už nepojede. Ale nijak nám to nevadí. Je totiž krásný podvečer babího léta. Děti hrají spokojeně domino. A&#160;my se jdeme projít cestou lemovanou jabloněmi a&#160;šípky.</p>
			<p class="MLP_text ParaOverride-1">Nic tu není, nic. Jen rovina severu.</p>
			<p class="MLP_text ParaOverride-1">Brzo půjdeme do vězení, ale dnes ještě ne.</p>
			<p class="MLP_text ParaOverride-1">V&#160;dálce uslyšíme zakejhat husy. Ne naléhavě, spíš spiklenecky.</p>
			<p class="MLP_text ParaOverride-1">Jdeme dál úzkou asfaltovou silnicí a&#160;slunce zapadá, z&#160;druhé strany vychází kulatý měsíc, zvedá se vítr, ale i&#160;ten jen tak, aby nevylekal.</p>
			<p class="MLP_text ParaOverride-1">Pozdraví nás krávy.</p>
			<p class="MLP_text ParaOverride-1">Výhled na břízy je biblický. Za břízami leží schované jezero a&#160;za sametovým jezerem, dvacet třicet kilometrů, se vlní břehy Baltského moře.</p>
			<p class="MLP_text ParaOverride-1">Je nekonečná pláň babího léta.</p>
			<p class="MLP_text ParaOverride-1">Je věčnost. Ostrov radosti.</p>
			<p class="MLP_text ParaOverride-1">Je okamžik, ve kterém nám zčistajasna jede naproti na kolečkovém křesle stará žena…</p>
			<p class="MLP_text ParaOverride-1">Okrademe i&#160;stařenku?</p>
			<p class="MLP_text_bez1radku_-12-0- ParaOverride-1">Ne. Tentokrát už ne.</p>
			<p class="MLP_text ParaOverride-1">Naše road movie pomalu končí.</p>
			<p class="MLP_text ParaOverride-1">Čekáme, až se k&#160;nám babička přiblíží, ale ona najednou zaváhá. Zastaví na vzdálenost dvaceti metrů.</p>
			<p class="MLP_text ParaOverride-1">Je ticho.</p>
			<p class="MLP_text ParaOverride-1">Vyčkáváme všechny tři jako srny v&#160;poli.</p>
			<p class="MLP_text ParaOverride-1">Pak se stařena pomalu rozjede až k&#160;nám.</p>
			<p class="MLP_text ParaOverride-1">Elektrické křeslo bzučí do ticha otevřené krajiny.</p>
			<p class="MLP_text ParaOverride-1">A&#160;žena z&#160;osady Wietstock pronese: „Fuj tajksl, já se vás lekla, máte na sobě tak směšné oblečení… ty klaunské šminky, a&#160;to sárí, jako byste byly zločinci. Ale vy jste asi jen praštěné hippie matky na nedělní procházce. Nebojte se, nebojte se ničeho. Nakonec je to jedno. Vězení je všude. Ale život je i&#160;tak krásný, při večerní procházce. Užijte si ho, než zazvoní zvonec a&#160;bude všemu konec.“</p>
			<p class="MLP_text ParaOverride-1">Motorek zabzučí a&#160;stařenka důstojně zmizí i&#160;s&#160;vozíkem v&#160;nekonečném obzoru mecklenburské nížiny.</p>
			<p class="MLP_text_bez1radku_-12-0- ParaOverride-1">A&#160;ta vaše road movie skončí jak? A&#160;váš život? Kdo vám to všechno zafinancuje, he? vysloví výsměšně občané smart city v&#160;Curychu…</p>
			<p class="MLP_text ParaOverride-1">Ne. Neřeknou si nic. Maximálně svěří svému terapeutovi, že se jim z&#160;noci na dnešek zdál protivný, neužitečný sen. Něco o&#160;ztrátě soudnosti dvou praštěných matek, něco jungiánského… něco o&#160;cestě na sever.</p>
			<p class="MLP_text ParaOverride-1">Jediný rozdíl mezi terapeuty ze starého Curychu a&#160;těmi novými ze smart city Curych je, že noví terapeuti bydlí v&#160;ekologicky nezávadných domech a&#160;jejich pejskové mají exkrementy, které nezapáchají.</p>
			<p class="MLP_text ParaOverride-1">Jenže než se z&#160;ostrova ohraničené radosti vrátím zpátky do reality listopadového chladu, musím se k&#160;něčemu přiznat. Posledních pár roků nemám ráda ironii a&#160;hejtování upřímně nenávidím. Obojí nás vzdaluje od naší podstaty.</p>
			<p class="MLP_text ParaOverride-1">A&#160;naše podstata je vlastně vážná. Patetická, sentimentální a&#160;dojemně směšná… Podobná andělům tančícím po stropě restaurace u&#160;Inda.</p>
			<p class="MLP_text ParaOverride-1">Podobná pejskům, co se nám při obědě u&#160;Inda lísají pod stolem k&#160;nohám, jen aby dostali nažrat…</p>
			<p class="MLP_text ParaOverride-1">A&#160;abychom my&#160;– s&#160;pejsky a&#160;anděly&#160;– nebyli na světě tak strašně sami.</p>
		</div>
</body>
</html>