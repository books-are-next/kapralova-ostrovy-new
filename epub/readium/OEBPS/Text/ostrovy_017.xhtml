<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ostrovy-14</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="ostrovy-14" xml:lang="cs-CZ">
		<div class="Z-kladn--textový-r-meček">
			<p id="_idParaDest-13" class="MLP_uroven2_kapitola ParaOverride-1">Ostrov ohraničených možností</p>
			<p class="MLP_text_bez1radku ParaOverride-1">Počátkem března se pětačtyřicetiletá tanečnice Evelína probudila ve svém malém bytě v&#160;Neuköllnu s&#160;podivně vědoucím úsměvem na tváři.</p>
			<p class="MLP_text ParaOverride-1">„Som vyvolená,“ řekla slovensky ve snu někomu, komu dokonale věřila.</p>
			<p class="MLP_text ParaOverride-1">„A&#160;na to si prišla ako?“ odpověděl jí neznámý hlas.</p>
			<p class="MLP_text ParaOverride-1">„Iba mi závidíš!“ vykřikla Evelína s&#160;překvapivou prudkostí a&#160;vzbu­dila se.</p>
			<p class="MLP_text_bez1radku_-12-0- ParaOverride-1">Evelína Mesárošová se narodila do komunisticko-katolické rodiny v&#160;československých Košicích. Snad proto odjakživa věřila, že člověk musí být především laskavý, protože peklo skutečně existuje.</p>
			<p class="MLP_text ParaOverride-1">Po rozpadu Československa tančila v&#160;budapešťském baletním souboru.</p>
			<p class="MLP_text ParaOverride-1">Ale i&#160;z&#160;Budapešti zmizela už dávno.</p>
			<p class="MLP_text ParaOverride-1">Posledních dvacet let žije v&#160;Berlíně.</p>
			<p class="MLP_text_bez1radku_-12-0- ParaOverride-1">Do Berlína přišla Evelína jako nadějná vítězka mezinárodního konkurzu a&#160;stala se součástí ambiciózního tělesa francouzského choreografa Pierra Avazara. Jenže se na třetím evropském turné nešťastně zapletla s&#160;jeho milencem.</p>
			<p class="MLP_text ParaOverride-1">V&#160;Kodani si přivodila zlomeninu klíční kosti, v&#160;Brémách natrhla ramenní sval, v&#160;Berlíně vyvrkla kotník, a&#160;výsledkem toho všeho bylo, že přibrala za rok dvacet kilo.</p>
			<p class="MLP_text ParaOverride-1">Taneční soubor tou dobou měnil podobu smluv a&#160;Evelína tancovala pořád míň a&#160;míň, až byla nakonec okolnostmi přinucena prodávat na trzích v&#160;Prenzlauerbergu eko-mýdla. Ale nevzdávala se. Ve svém bezbřehém optimismu oxeroxovala stovky letáků s&#160;nabídkou <span class="MLP_znak_kurziva_11b">tanečních workshopů pro děti od tří do šesti let</span>.</p>
			<p class="MLP_text ParaOverride-1">Na první taneční workshop však přišla do pronajatého studia pouze dvě děvčátka. Jedno mělo přes dva roky a&#160;celou půlhodinu proplakalo; to druhé, tříleté, si sedlo s&#160;knížkou <span class="MLP_znak_kurziva_11b">Papoušek a&#160;osel</span> do rohu místnosti a&#160;pištivě skákalo jen v&#160;okamžicích, kdy baculatá Evelína improvizovala na téma <span class="MLP_znak_kurziva_11b">v&#160;manéži tančí veselé slůně</span>.</p>
			<p class="MLP_text ParaOverride-1">Na druhou taneční hodinu nepřišel nikdo.</p>
			<p class="MLP_text ParaOverride-1">Tím Evelína tuhle kapitolu podnikání uzavřela.</p>
			<p class="MLP_text ParaOverride-1">Možná jsem umělkyní jiného druhu…, říkala si pak v&#160;noci nad hrnkem studeného nočního kafe v&#160;Neuköllnu.</p>
			<p class="MLP_text ParaOverride-1">Na dvoře pofukoval chladný únorový vítr a&#160;mezi popelnicemi pobíhali hladoví potkani.</p>
			<p class="MLP_text_bez1radku_-12-0- ParaOverride-1">Evelína se přihlásila na úřad práce a&#160;začala pobírat podporu. Tak to šlo roky. Zažila několik pomíjivých milostných aférek a&#160;tuctovou noční práci na baru, která snad ani nestojí za zmínku.</p>
			<p class="MLP_text ParaOverride-1">Teprve když jí táhlo na čtyřicet, usmálo se na Evelínu štěstí. Alespoň ve věci lásky. U&#160;svého psychologa, ke kterému začala chodit po fiasku s&#160;tanečním workshopem, potkala Josého.</p>
			<p class="MLP_text ParaOverride-1">José byl o&#160;deset let mladší doktorand filozofie z&#160;Lisabonu. Zabýval se v&#160;Berlíně Wittgensteinovou filozofií a&#160;nově i&#160;Evelínou a&#160;její slovensko-maďarskou laskavostí. Každý den spolu trávili čas u&#160;jezera Weissensee. Trochu se opíjeli, někdy i&#160;trochu víc, a&#160;Evelína si s&#160;tímto něžně matriarchálním mladíkem plánovala rodinu a&#160;jemu (už docela nutnou) alkoholovou abstinenci. Ale to všechno jen do doby, než José skončil na podzim s&#160;maniodepresivní psychózou v&#160;berlínské nemocnici Charité a&#160;později natrvalo v&#160;péči své maminky v&#160;Lisabonu.</p>
			<p class="MLP_text ParaOverride-1">Ano… José zmizel. A&#160;Evelína?</p>
			<p class="MLP_text ParaOverride-1">Přehoupla se přes čtyřicítku, přibrala dalších pět kilo. Žila dál na sociálních dávkách, cvičila aikido a&#160;občas si z&#160;nostalgie po svém milém čítávala Wittgensteinovy spisy, teď už i&#160;německy.</p>
			<p class="MLP_text ParaOverride-1">Roky Evelíně plynuly a&#160;Evelína plynula rokům.</p>
			<p class="MLP_text_bez1radku_-12-0- ParaOverride-1">Někdy tou dobou začala psát básně; a&#160;byla to pro ni úplně jiná, a&#160;přesto logická návaznost. Psávala jednoduché básně ve slovenštině o&#160;řeči a&#160;o&#160;těle.</p>
			<p class="MLP_verse_-I-_-12-12- ParaOverride-1">Sú anjeli skutočne neistí?<br/>Majú len ústa a&#160;dlane a&#160;oči,<br/>alebo aj pohlavie,<br/>ktorým nás za tmy pohladia?</p>
			<p class="MLP_text_bez1radku ParaOverride-1">Wittgenstein ji okouzlil a&#160;postupně zcela pohltil. Anebo ona jeho, jak si občas říkávala, když usínala, hrnek studeného kafe vedle postele, na dvoře studený vítr a&#160;hladoví potkani…</p>
			<p class="MLP_text ParaOverride-1">Variace na Wittgensteinovu větu <span class="MLP_znak_kurziva_11b">O&#160;čem se nedá mluvit, o&#160;tom se musí mlčet </span>se postupně stala i&#160;mottem jejího nového tanečního projektu, o&#160;němž čím dál divočeji snila.</p>
			<p class="MLP_text ParaOverride-1">„O&#160;čom sa nedá hovoriť, o&#160;tom sa musí tancovať,“ opakovala soustředěně do ticha svého pokoje, propisku mezi stisknutými rty…</p>
			<p class="MLP_text_bez1radku_-12-0- ParaOverride-1">Zažila několik dalších milostných aférek.</p>
			<p class="MLP_text ParaOverride-1"><span class="MLP_znak_kurziva_11b">Azda je také neslýchané, že človek trpí, že starší človek býva unavený a&#160;osamelý, a&#160;že sa dokonca spola pomätie?</span> napsala jednoho listo­padového večera na kuchyňskou stěnu další z&#160;Wittgensteino­vých vět.</p>
			<p class="MLP_text ParaOverride-1">Stala se sociálně ještě citlivější, pokud je to vůbec možné. Jezdila pomáhat do uprchlického střediska v&#160;Tempelhofu, staré sousedce vynášela pravidelně odpadky a&#160;toulavým kočkám nechávala zbytky jídla.</p>
			<p class="MLP_text ParaOverride-1">Občas ji napadl nějaký podivuhodný obraz, který byl skutečnou básní:</p>
			<p class="MLP_verse_-I-_-12-12- ParaOverride-1">Môj život je bystrý ako riečka,<br/>ktorá netečie.</p>
			<p class="MLP_text ParaOverride-1">Ale většinu času, přiznejme si, nenapadalo Evelínu vůbec nic. Oddávala se zenově plynutí času a&#160;občas si to mimojazykové plynutí obřadně zaznamenávala v&#160;jakémsi polohalucinačním stavu na papírky a&#160;pak s&#160;nimi tancovala po kuchyni s&#160;výhledem do dvora. Jednou za měsíc zašla na úřad práce, dvakrát za rok na podpůrné sezení umělců na volné noze či nějaký nesmyslný koučink, občas ke svému psychologovi.</p>
			<p class="MLP_text ParaOverride-1">A&#160;tam jí to taky při jednom adventním sezení konečně došlo! Rodinu nemá. Všechno obětovala umění. Ano. Je umělkyní. A&#160;jako umělkyně se svému umění oddá naplno.</p>
			<p class="MLP_text_bez1radku_-12-0- ParaOverride-1">V&#160;lednu napsala text tanečního projektu <span class="MLP_znak_kurziva_11b">Wittgensteinovy věty v&#160;pohybu</span>. Vyplnila několik žádostí o&#160;grant. Objevila, že svůj profesní životopis může zavěsit na Wikipedii. To ji udivilo a&#160;poněkud zrelativizovalo obdiv k&#160;tanečníkům visícím na webu už celé roky.</p>
			<p class="MLP_text ParaOverride-1">Ještě téhož večera zašla do kina na Wendersův film o&#160;legendární německé choreografce Pině Bausch.</p>
			<p class="MLP_text ParaOverride-1">A&#160;tam se to stalo… Cestou domů plakala, slzy jí tekly z&#160;vnější i&#160;vnitřní strany oka. Evelína obohatila svůj život o&#160;jeden z&#160;nejkrásnějších zážitků: o&#160;setkání s&#160;Pinou Bausch.</p>
			<p class="MLP_text ParaOverride-1">V&#160;noci dopsala svůj profesní životopis a&#160;pak, po krátké úvaze, připsala nevinnou poznámku, že roku 2010 tancovala ve slavném představení Piny Bausch <span class="MLP_znak_kurziva_11b">Sweet Mambo</span>.</p>
			<p class="MLP_text ParaOverride-1">Všechno by bylo v&#160;pořádku. Všechno. Až na to, že…</p>
			<p class="MLP_text_bez1radku_-12-0- ParaOverride-1">Peníze na <span class="MLP_znak_kurziva_11b">Wittgensteinovy věty v&#160;pohybu</span> nesehnala. Zato v&#160;poště objevila mail od rakouského filmaře Paula Čejky, bývalého československého emigranta z&#160;Vídně, mapujícího současný evropský tanec. Psal, že ho jako Vídeňáka zaujala její upřímná vášeň pro Wittgensteina. <span class="MLP_znak_kurziva_11b">Nejvíc mě však potěšilo, že jste se setkala osobně s&#160;Pinou Bausch. Vy jste, vážená paní Mesárošová, pro můj film přímo fantastická</span>. Svůj jinak věcný mail zakončil větou, že vše, co kdy v&#160;životě dokázal, si Evelína může vygooglovat. A&#160;k&#160;tomu nezávazný smajlík. Evelína si muže vygooglovala a&#160;zjistila, že tento o&#160;pár let mladší spolužák Miloše Formana natočil přes dvacet hraných a&#160;dokumentárních filmů. To by šlo…</p>
			<p class="MLP_text ParaOverride-1">Svět se rozzářil a&#160;na stromech se objevily první jarní pupeny.</p>
			<p class="MLP_text_bez1radku_-12-0- ParaOverride-1">V&#160;den prvních jarních pupenů přijel filmař Paul Čejka z&#160;Vídně do Berlína. Sraz si dali v&#160;podvečer v&#160;berlínské kavárně Pasternak. Evelína cítila, že svůj život po letech mátožné pasivity opět pevně uchopila do svých rukou.</p>
			<p class="MLP_text ParaOverride-1">Vstoupila do kavárny. Rozhlížela se trochu neklidně, ale jinak jí to slušelo. Už žádné schovávání špeků! Úpletové šaty na míru. Z&#160;očí jí vyzařovala rozhodnost sebevědomé umělkyně středního věku, zasvěcené do tajů, jak tancovat na Wittgensteinovy spisy o&#160;jazyce.</p>
			<p class="MLP_text ParaOverride-1">A&#160;tam, v&#160;kavárně u&#160;okna, seděl on. Režisér evropského formátu, který žil sice poslední roky v&#160;ústraní u&#160;Mikulova.</p>
			<p class="MLP_text ParaOverride-1">Ale i&#160;tak… I&#160;tak byl překvapený… Podle fotografie si myslel, že Evelína bude o&#160;deset let mladší a&#160;o&#160;deset kilo lehčí (a styděl se za své machistické představy). A&#160;možná ho napadlo, že i&#160;on sám by mohl mít o&#160;deset let a&#160;deset kilo míň, anebo že by si to aspoň zasloužil.</p>
			<p class="MLP_text ParaOverride-1">Evelína byla z&#160;jeho překvapení zaražená. Sedla si naproti, zkřížila nohy jako nějaká školačka a&#160;rozpačitě si objednala ruský čaj.</p>
			<p class="MLP_text ParaOverride-1">„Paul Čejka,“ představil se.</p>
			<p class="MLP_text ParaOverride-1">„Evelína Mesárošová…“ odpověděla.</p>
			<p class="MLP_text ParaOverride-1">„Máte fofry?“</p>
			<p class="MLP_text ParaOverride-1">„To viete, že mám…“</p>
			<p class="MLP_text ParaOverride-1">V&#160;ten okamžik jí zavolala sousedka, úspěšná kulturní manažerka Uta.</p>
			<p class="MLP_text ParaOverride-1">„Oh, meine Produzentin,“ řekla Evelína nelogicky německy, máchla prudce rukou a&#160;napila se z&#160;prázdné sklenice.</p>
			<p class="MLP_text ParaOverride-1">„Přijdeš ke mně na večírek?“ zahulákala zvesela do sluchátka Uta. „Je tu Koffi Amman, tancoval kdysi pro Pinu Bausch!“</p>
			<p class="MLP_text ParaOverride-1">„Prídem rada,“ odpověděla mátožně Evelína a&#160;ukončila hovor.</p>
			<p class="MLP_text ParaOverride-1">„A&#160;kde vy jste se s&#160;Pinou Bausch vlastně potkala? Víte… poněvadž, ono to nějak neštymuje, viďte, vy jste s&#160;ní byla vod toho roku&#160;2010 a&#160;to vona byla už mrtvá… Nebo se pletu?“ zasmál se smutně Paul Čejka a&#160;objednal si blinčiky.</p>
			<p class="MLP_text ParaOverride-1">Evelína nebyla z&#160;podstaty lhářkou.</p>
			<p class="MLP_text ParaOverride-1">Zamotala se jí hlava, zrudla a&#160;nasucho polkla.</p>
			<p class="MLP_text ParaOverride-1">Stará žena sypala právě na ulici holubům.</p>
			<p class="MLP_text ParaOverride-1">Evelína se znovu napila z&#160;prázdné sklenice, v&#160;podpaží se jí začaly rýsovat mokré skvrny. Vteřiny utíkaly a&#160;holubi rytmicky zobali zrní.</p>
			<p class="MLP_text ParaOverride-1">„Ako by som vám to len povedala,“ pokračovala pak Evelína tiše nejplačtivější řečí světa, s&#160;pohledem upřeným na starou ženu sypající holubům. „Napadá ma to vlastne… čím ďalej častejšie… že, že, že ako&#160;– že ako o&#160;čom sa nedá hovoriť, o&#160;tom sa musí tancovať.“</p>
			<p class="MLP_text ParaOverride-1">Paulu Čejkovi připadala celá její baculatá přítomnost bolestně dojemná.</p>
			<p class="MLP_text ParaOverride-1">Jenže pak ucítil ještě i&#160;jinou bolest. Ucítil, jak ho po desetihodinové cestě vlakem (v letadle ho zlobil vysoký tlak) chytají záda.</p>
			<p class="MLP_text ParaOverride-1">„Omluvíte mě na okamžik? Mám ještě pracovní schůzku. Musím si zavolat,“ zalhal jí sípavě a&#160;vstal s&#160;hlubokým předklonem, jako by se ukláněl…</p>
			<p class="MLP_text ParaOverride-1">V&#160;kavárně právě dohrála melodie z&#160;<span class="MLP_znak_kurziva_11b">Jen počkej, zajíci</span>.</p>
			<p class="MLP_text ParaOverride-1">Z&#160;toalety si osmdesátiletý filmař zavolal taxíka, a&#160;protože bolest zad byla už nesnesitelná, nestihl zaplatit a&#160;vybelhal se přímo na ulici, což ho vzhledem k&#160;tomu, jak zbídačeně Evelína před chvílí vypadala, upřímně mrzelo.</p>
			<p class="MLP_text ParaOverride-1">O&#160;minutu později skučel bolestivě v&#160;taxíku a&#160;skučel i&#160;celý večer otočený ke ztichlé zdi svého hotelového pokoje Motel One. Ke zdi hotelového pokojíku pro dva, který dnes v&#160;noci očekával vzácnou návštěvu, bývalou tanečnici od Piny Bausch.</p>
			<p class="MLP_text_bez1radku_-12-0- ParaOverride-1">Evelína čekala hodinu, dvě, a&#160;pak jí to konečně došlo&#160;– Paul Čejka sprostě utekl.</p>
			<p class="MLP_text ParaOverride-1">Rozbolela ji hlava.</p>
			<p class="MLP_text ParaOverride-1">Opouštěla luxusní restauraci, a&#160;protože zaplatila i&#160;za toho lakomce, rozhodla se, že si koupí nějakou už použitou, ale dosud platnou jízdenku od náhodného bezdomovce v&#160;metru.</p>
			<p class="MLP_text ParaOverride-1">Po nástupišti se jeden takový zfetovaný kluk s&#160;ochočeným potkanem v&#160;rukávě procházel. Nabízel lístek za poloviční cenu, jenže když si lístek Evelína prohlédla zblízka, poznala, že je propadlý. To ji dorazilo.</p>
			<p class="MLP_text ParaOverride-1">„Měl by ses živit něčím poctivým,“ řekla mu mateřsky.</p>
			<p class="MLP_text ParaOverride-1">Kluk se roztančil legračními krůčky prvního tanečníka Piny Bausch.</p>
			<p class="MLP_text ParaOverride-1">„Hej, madam, nekradu, nejsem Žid!“</p>
			<p class="MLP_text ParaOverride-1">„Židy a&#160;cikány miluju, všechny&#160;– všechny utlačované miluju,“ vyslovila Evelína teď už skoro plačky s&#160;pohledem na feťáka.</p>
			<p class="MLP_text ParaOverride-1">„Však já sem utlačovanej! Se na mě podívej, sem utlačovanej, asi jako ty seš baletka,“ odpověděl duchaplně feťáček.</p>
			<p class="MLP_text_bez1radku_-12-0- ParaOverride-1">Přijelo metro a&#160;Evelína do něj v&#160;rozrušení nastoupila bez lístku. Neuplynula ani vteřina a&#160;stál před ní revizor s&#160;prázdným kozlím pohledem.</p>
			<p class="MLP_text ParaOverride-1">Evelína řekla, že lístek nemá.</p>
			<p class="MLP_text ParaOverride-1">„Jméno…“ pokračoval revizor bez jakékoli modulace hlasu.</p>
			<p class="MLP_text ParaOverride-1">Evelína se nadechla, vytřeštila oči a&#160;vyslovila přepečlivě, jen trochu cizím hlasem: „Jmenuji se Pina Bausch.“</p>
			<p class="MLP_text ParaOverride-1">„Pina Bausch… dobře… Adresa?“ ptal se dál revizor.</p>
			<p class="MLP_text ParaOverride-1">„Národní třída 7, Košice.“</p>
			<p class="MLP_text ParaOverride-1">„Košice… Hej, existují Košice?“ zavolal revizor na kolegu s&#160;pupkem.</p>
			<p class="MLP_text ParaOverride-1">„Tady těžko…“ odpověděl kolega a&#160;ukázal na feťáka. „Á, tady je ten zmrd,“ řekl, srazil ho k&#160;zemi i&#160;s&#160;potkanem, feťáček se roztřásl a&#160;počural.</p>
			<p class="MLP_text ParaOverride-1">Evelína mezitím vyběhla ven.</p>
			<p class="MLP_text_bez1radku_-12-0- ParaOverride-1">O&#160;pár minut později vpadla bez duše, dlaně sevřené v&#160;pěst, do alko­holem rozjívené společnosti Uty. Vystajlovaným půdním bytem pobíhali sem a&#160;tam afričtí umělci a&#160;tanečníci středního věku, ale nikdo nevypadal, že by se znal osobně s&#160;Pinou.</p>
			<p class="MLP_text ParaOverride-1">Evelína se vyčerpaně stulila do ušáku u&#160;dveří a&#160;nechala si beze slov nalévat neznámým postarším Afričanem whisky s&#160;kolou.</p>
			<p class="MLP_text ParaOverride-1">„Ahoj,“ řekl jí. „Víš, že je podle nové vyhlášky pracovníků Lufthansy nekorektní říkat černoch, ale jen maximálně pigmentovaný muž? Tak to jsem já. Koffi, taky jsem mimochodem tancoval s&#160;Pinou Bausch, v&#160;devadesátým.“</p>
			<p class="MLP_text ParaOverride-1">„Á, Evelína, má milovaná tanečnice s&#160;ekzémem…“ přivítala se s&#160;Evelínou konečně Uta a&#160;poprosila slavnostně o&#160;klid: „Vážení, dovolte mi představit významnou tanečnici, která…“</p>
			<p class="MLP_text ParaOverride-1">„Jaké to bylo, tancovat pro Pinu Bausch?“ uslyšela teď Evelína obdivně ze všech stran.</p>
			<p class="MLP_text ParaOverride-1">„Uvolni se… trochu,“ řekla jí stará dánská producentka a&#160;začala Evelíně surově masírovat dlaň sevřenou v&#160;pěst.</p>
			<p class="MLP_text ParaOverride-1">Evelína se uvolnila a&#160;odpověděla maďarsky, řečí mrtvých ptáků: „Amiről nehéz beszélni, arról táncolni kell,“ a&#160;vytrhla se ze spárů dánské producentky, dolila si whisky a&#160;vdechla plnými doušky kolující hašiš.</p>
			<p class="MLP_text ParaOverride-1">Pak už si jí nikdo nevšímal a&#160;ani ona si nikoho nevšímala.</p>
			<p class="MLP_text ParaOverride-1">Setmělo se.</p>
			<p class="MLP_text ParaOverride-1">Afričtí tanečníci tančili kolem máslovitých produkčních a&#160;asis­tentek producentů a&#160;milenek producentů a&#160;milenců manažerek a&#160;Evelína v&#160;ušáku pila dál lunaticky whisky a&#160;slastně usínala, zatímco se padesátiletá Uta divoce líbala s&#160;nadějným etiopským filmovým režisérem, jehož snímek uvede na festivalu afrických krátkometrážních filmů ve Stuttgartu.</p>
			<p class="MLP_text_bez1radku_-12-0- ParaOverride-1">Evelíně zazvonil telefon. Paul Čejka.</p>
			<p class="MLP_text ParaOverride-1">„Tak čo tá vaša schôdzka&#160;– úspech?“ zadrmolila Evelína s&#160;dojetím, že zase uslyší jeho češtinu.</p>
			<p class="MLP_text ParaOverride-1">„Mám strašný bolesti zad. Ale strašný. Nevíš… neumíte trochu masírovat… Samozřejmě to nechci zadarmo a&#160;nechci, aby to vyznělo…“ zachrčelo v&#160;mobilu.</p>
			<p class="MLP_text ParaOverride-1">„Tiež nechcem, aby to vyznelo… ale potrebujem…“</p>
			<p class="MLP_text ParaOverride-1">„Kolik?“</p>
			<p class="MLP_text ParaOverride-1">„Musím splatiť pôžičky a&#160;zvyšok by išiel na ten náš projekt <span class="MLP_znak_kurziva_11b">Wittgensteinovo hovno tančí s&#160;Píčou Bausch</span>,“ zasmála se Evelína bezstarostně… A&#160;smála se a&#160;smála a&#160;nemohla přestat.</p>
			<p class="MLP_text ParaOverride-1">V&#160;tu chvíli vytvořila svou nejkrásnější báseň, a&#160;ani o&#160;tom nevěděla.</p>
			<p class="MLP_text ParaOverride-1">„Ok, zítra ty peníze máš. Nezapomeň na mě,“ zašeptal světácky do telefonu Paul Čejka, ale Evelína slyšela, jak v&#160;tu chvíli sykl prudkou bolestí.</p>
			<p class="MLP_text ParaOverride-1">Vypnula telefon a&#160;bez rozloučení se vytratila z&#160;večírku domů.</p>
			<p class="MLP_text ParaOverride-1">Té noci usnula tvrdým spánkem ženy, které došlo, že život je možná ještě o&#160;něco komplikovanější, než byl před třiceti lety v&#160;Košicích, které v&#160;Berlíně beztak neexistují. Komplikovanější, ale vlastně i&#160;skutečnější.</p>
			<p class="MLP_text_bez1radku_-12-0- ParaOverride-1">A&#160;právě v&#160;ten okamžik se nad ní opět sklonil neznámý z&#160;minulého snu. A&#160;řekl jí opatrně: „Veď som ti hovoril, že nie si vyvolená.“</p>
			<p class="MLP_text ParaOverride-1">A&#160;ona, Evelína, se na něj povzbudivě usmála, uvolnila v&#160;pěst sevřenou dlaň a&#160;odpověděla mu: „Ja viem, Bože, ja už to predsa viem.“</p>
			<p class="MLP_text ParaOverride-1">A&#160;pak spala a&#160;spala, zatímco jí Paul Čejka psal nekonečně dlouhý mail z&#160;Motelu One, že její projekt je opravdu výjimečný a&#160;že s&#160;ní, Evelínou, má megalomanské plány: film, DVD platforma, aplikace do iPhonů, setkání s&#160;význačnou holandskou producentkou, s&#160;níž měl počátkem sedmdesátých let poměr… A&#160;v&#160;bolestné modlitbě starého muže s&#160;houserem myslel s&#160;pohnutím na Evelinin úsměv, oči a&#160;obří prsa.</p>
			<p class="MLP_text_bez1radku_-12-0- ParaOverride-1">A&#160;Evelína, baculatá a&#160;jen trošičku prolhaná Evelína? Ta zatím spala a&#160;spala. Hrnek studeného kafe od rána na nočním stolku.</p>
			<p class="MLP_text ParaOverride-1">A&#160;zdálo se jí, že má syna, docela malinkého portugalského syna v&#160;bílé noční košili. A&#160;ten syn s&#160;očima Paula Čejky a&#160;s&#160;útlými rameny portugalského studenta Josého, ten chlapeček jménem Ludwig Wittgenstein teď Evelíně slovensky šeptá, že o&#160;čem se nedá mluvit, o&#160;tom se musí mlčet.</p>
			<p class="MLP_text ParaOverride-1">A&#160;pak ten Ludwiček zlehounka vstane, rozpaží andělsky paže, stoupne si na špičky a&#160;plynule začne vířit pokojem. Nejprve pomalu, pak čím dál prudčeji.</p>
			<p class="MLP_text ParaOverride-1">A&#160;je to pohyb tak mocný, tak mocný a&#160;soustředěný, že by se za něj nemusela stydět snad ani samotná Pina Bausch.</p>
		</div>
</body>
</html>