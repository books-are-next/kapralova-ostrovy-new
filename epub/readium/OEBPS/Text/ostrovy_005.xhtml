<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ostrovy-2</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="ostrovy-2" xml:lang="cs-CZ">
		<div class="Z-kladn--textový-r-meček">
			<p id="_idParaDest-1" class="MLP_uroven2_kapitola ParaOverride-2">Ostrov ohraničených přání</p>
			<p class="MLP_text_bez1radku ParaOverride-1">„Jaké zvíře ti připomíná maminka?“ zeptá se mé desetileté dcery terapeutka na posledním sezení.</p>
			<p class="MLP_text ParaOverride-1">„Krávu,“ odpovídá dcerka, a&#160;říká mi to i&#160;později, „krávu, mami, připomínáš mi ze všeho nejvíc krávu, nevadí?“</p>
			<p class="MLP_text_bez1radku_-12-0- ParaOverride-1">Převaluji se v&#160;posteli a&#160;vidím svět najednou kravskýma očima. Bučím, jsem pomalá, ale konečně stabilní, lezou po mně mouchy, oháním se po nich, vlastně mě jejich šimrání nezneklidňuje, jejich frenetický pohyb mě naopak těší, aspoň nějaký děj, mumlám si pobaveně, zatímco žvýkám luční kvítí, bzukot mých malých much a&#160;pohupování mého obřího těla příjemně uspává…</p>
			<p class="MLP_text ParaOverride-1">Mé tělo je velký, otevřený dům s&#160;okenicemi dokořán a&#160;s&#160;vyhlídkou na terasu. Jsem domem pro spoustu much, nenáviděných všemi, kteří nejsou pomalou a&#160;šťastnou bytostí…</p>
			<p class="MLP_text ParaOverride-1">Já ale jsem šťastná a&#160;pomalá bytost.</p>
			<p class="MLP_text ParaOverride-1">Jsem kráva.</p>
			<p class="MLP_text ParaOverride-1">A&#160;jako kráva se pasu nejraději na pastvinách za Leštinou, protože jsem zvířetem se smyslem pro krásu harmonické krajiny; bože, říkám si teď skoro ze spánku, hlavně ať se pasu tam, kde hoří slunce nad keři šípků…</p>
			<p class="MLP_text ParaOverride-1">Když nám s&#160;bratrem moje máma pořídila prvního jezevčíka, co se jmenoval stejně jako ona, Jarmila&#160;– to byl sarkastický nápad mého otce&#160;– maturovala jsem. Máma psa pořídila nám, dospělým dětem, ale brzy to byla ona, kdo pejska Jarmilku začal zbožňovat.</p>
			<p class="MLP_text ParaOverride-1">A&#160;protože jezevčice Jarmilka byla opečovávaný benjamínek a&#160;protože byla pořád tak nízko u&#160;země, že se o&#160;ni tak snadno zakopávalo, bývala od štěněčího věku dost často nemocná. Nebyly to závažné nemoci: většinou nějaké průjmy, sem tam blinkanec na perském koberci v&#160;hale, tu a&#160;tam záněty očí, nějaká bolavá no­žička.</p>
			<p class="MLP_text_bez1radku_-12-0- ParaOverride-1">Znala jsem od kamarádky jednoho čerstvě promovaného veterináře z&#160;brněnských Obřan. Byl to koktavý mladý muž, nesmělý a&#160;toporný jako z&#160;Čechovovy hry. Ale byl zvěrolékařem s&#160;titulem a&#160;kamarádka mi říkala, že se mu líbím.</p>
			<p class="MLP_text ParaOverride-1">Jeho náklonnost ke mně se projevovala dokonalou péčí o&#160;Jar­milku. A&#160;protože jsem měla ráda maminku a&#160;taky našeho jezevčíka, usmívala jsem se na mladého veterináře, který psa vyšetřoval, a&#160;promlouval přitom na mou mámu, věcně, terapeuticky&#160;– na mě se zadíval jen v&#160;nestřežených okamžicích, pronesl něco jako „k… krásná f… fenečka“ a&#160;zase se odmlčel.</p>
			<p class="MLP_text_bez1radku_-12-0- ParaOverride-1">Nebyl mi nesympatický, jen cizí. A&#160;to i&#160;ve chvíli, kdy jsem ho poprvé navštívila v&#160;jeho rodném domě. Jarmilka měla tehdy ošklivý kousanec za uchem od odporného, jak zdůrazňovala moje máma, nebetyčně odporného dobrmana.</p>
			<p class="MLP_text ParaOverride-1">Seděla jsem za piánem v&#160;hale mladého veterináře, jeho maminka na stříbrném podnose servírovala kávu a&#160;moučník, hrála jsem <span class="MLP_znak_kurziva_11b">Píseň sirotkovu</span>, otec mladého veterináře, sám také veterinář, se loktem opíral o&#160;piano a&#160;leskly se mu dojetím oči.</p>
			<p class="MLP_text ParaOverride-1">Jarmilka s&#160;ošetřeným zraněním skučela do vrcholící skladby a&#160;motala se kolem pedálů. Zvěrolékař vzal Jarmilku do náručí a&#160;hladil ji po čumáčku.</p>
			<p class="MLP_text ParaOverride-1">Všichni jsme byli jak z&#160;ruského salonu, ze světa, který není.</p>
			<p class="MLP_text ParaOverride-1">Necelý měsíc nato si Jarmilka zlomila přední nožičku a&#160;začala chřadnout znovu. Veterinář nohu ošetřil, upevnil, promazal a&#160;Jarmilce požehnal. A&#160;moje máma tehdy snad z&#160;vděčnosti navrhla, že by se mnou mladý veterinář mohl odjet na chatu. Bylo léto, Jarmilce se noha skutečně zotavovala, skákala už radostně po třech, ale zůstala s&#160;rodiči v&#160;městském bytě.</p>
			<p class="MLP_text ParaOverride-1">Pro jistotu.</p>
			<p class="MLP_text_bez1radku_-12-0- ParaOverride-1">Veterinář řídil favorit, docela bourák na tu dobu, klikatými okreskami dojel až k&#160;lesní chatě. Nebyla jsem si úplně jistá, proč spolu vlastně sedíme v&#160;autě a&#160;jedeme na společný víkend, já a&#160;on, mladý ošetřující lékař naší psice.</p>
			<p class="MLP_text ParaOverride-1">Ale bylo mi to jedno, toho léta po maturitě mi bylo všechno jedno, mlčky jsem z&#160;okýnka jedoucího auta pozorovala šípkové keře v&#160;hořícím slunci, smrkový les, louky a&#160;rybníky. Bylo vrcholící léto, čas, ve kterém mouchy s&#160;mechanickou samozřejmostí krouží kolem moučníků a&#160;něžných kravských očí.</p>
			<p class="MLP_text_bez1radku_-12-0- ParaOverride-1">Na naší lesní chatě nebyla elektřina.</p>
			<p class="MLP_text ParaOverride-1">Zapálila jsem svíčky, nalila nám do hrníčků z&#160;kanystru vodu. Rozdělala v&#160;krbu oheň. Sedli jsme si za stůl a&#160;dívali se z&#160;okna chaty na setmělou louku.</p>
			<p class="MLP_text ParaOverride-1">Veterinář byl zamlklý, a&#160;když náhodou promluvil, zakoktal se tak mocně, že jsem ho k&#160;hovoru raději už ani nepobízela.</p>
			<p class="MLP_text ParaOverride-1">Nebyl mi nesympatický, skutečně ne. Byl mi jen cizí.</p>
			<p class="MLP_text ParaOverride-1">Ale chata byla mým domovem s&#160;okenicemi dokořán a&#160;přítomnost zvěrolékaře, který zachraňuje naši Jarmilku, příjemně otupovala všechny mé smysly. Vlastně jsem chvílemi v&#160;únavě letního večera zapomínala, že tam vůbec sedí, že ze sebe občas vysouká nějakou tu větu, o&#160;létě, o&#160;víně, o&#160;mých vlasech…</p>
			<p class="MLP_text_bez1radku_-12-0- ParaOverride-1">„Nepůjdem už spát?“ zeptala jsem se konečně, když mi hlava začala nekoordinovaně klimbat o&#160;stůl. Veterinář rozpačitě přikývnul, vyčistili jsme si před chatou zuby a&#160;vyšplhali po žebříku do pod­kroví.</p>
			<p class="MLP_text ParaOverride-1">Lehla jsem si do máminy postele a&#160;jemu vyhradila svou postel, navazující na tu máminu, takže tam, kde končily moje nohy, začínala jeho hlava.</p>
			<p class="MLP_text ParaOverride-1">Snad mi moc nesmrdí nohy, napadlo mě ještě a&#160;skrčila je pod peřinu.</p>
			<p class="MLP_text ParaOverride-1">„P… ppslyš,“ vyslovil veterinář do absolutní tmy, s&#160;doutnajícím kouřem právě sfouknutých svíček… „Ehm… m-můžu se tě… d-do­tknout?“</p>
			<p class="MLP_text ParaOverride-1">Myslela jsem v&#160;tu chvíli na to, že jsme si měli před spaním odskočit, protože v&#160;absolutní tmě a&#160;bez baterky je pro návštěvy náročné slézt po žebříku dolů a&#160;nespadnout. Představila jsem si, že veterinář možná půjde k&#160;ránu čurat, spadne, zlomí si nohu, a&#160;zatímco Jarmilce se noha už zahojí, já budu ráno veterinářovi nohu balit do obvazů, budu na něj mluvit věcně, starostlivě, terapeuticky, jako bych já byla on a&#160;on byl Jarmilkou… Taky jsem myslela na to, že bych mu ráda prozradila, jak čuráme v&#160;noci my s&#160;bratrem, ale bylo to tak intimní&#160;– totiž vylézt oknem na střechu kůlny a&#160;vyčurat se společně ze střechy&#160;– že jsem to nakonec nevyslovila.</p>
			<p class="MLP_text ParaOverride-1">Místo toho jsem řekla: „Spíš snad ani ne.“ Vyslovila jsem tu větu, jak nejjemněji to šlo.</p>
			<p class="MLP_text ParaOverride-1">Bylo mi veterináře líto, ale představa, že se mě dotýká, mi byla tak vzdálená, tak cizí a&#160;nepředstavitelná…</p>
			<p class="MLP_text ParaOverride-1">„Spíš snad ani ne?“ zeptal se udiveně veterinář. „Spíš snad tedy ani ne?“ zopakoval ještě jednou, s&#160;důrazem na každou slabiku.</p>
			<p class="MLP_text ParaOverride-1">„Ano,“ řekla jsem znovu. „Spíš snad tedy ani ne.“</p>
			<p class="MLP_text ParaOverride-1">Absolutní ticho prořízl zvuk letícího komára.</p>
			<p class="MLP_text ParaOverride-1">„Zabil jsem včera pět krav,“ vyslovil veterinář po chvíli, když přisátého komára rozdrtil dlaní. A&#160;pak náhle pokračoval, bez jediného zakoktání: „Víš. Zabil jsem jich pět a&#160;nic to vlastně není. To vezmeš do ruky takovej elektřinou nabitej hák, ale předtím jim dáš uspávací injekci. Zabil jsem jich pět a&#160;zítra jedu do Rakous zabít dalších sedm. No a&#160;pak dalších šedesát, osmdesát, celou stovku jich zabiju… Je to totiž výbornej kšeft, ti musim říct. Možná na to nevypadám, ani pro tebe nic neznamenám. Ale zabíjet krávy mě fakt baví čím dál víc.“</p>
			<p class="MLP_text ParaOverride-1">K&#160;ránu se mi zdálo, že jsem krávou.</p>
			<p class="MLP_text_bez1radku_-12-0- ParaOverride-1">Posnídali jsme mlčky, a&#160;když jsme náhodou promluvili, koktali jsme oba.</p>
			<p class="MLP_text ParaOverride-1">Veterinář měl nohy v&#160;pořádku, nikde žádná zlomenina, v&#160;noci nejspíš nešel čurat.</p>
			<p class="MLP_text ParaOverride-1">Spali jsme hlubokým těžkým spánkem, nedotkl se mě.</p>
			<p class="MLP_text ParaOverride-1">Nekopla jsem ho nohou omylem do hlavy…</p>
			<p class="MLP_text ParaOverride-1">Krávy jsou nedotknutelné, posvátné, nehybné, ale i&#160;ony touží po lásce.</p>
			<p class="MLP_text_bez1radku_-12-0- ParaOverride-1">Po našem výletě se veterinář odmlčel.</p>
			<p class="MLP_text ParaOverride-1">Asi za rok jsem se dozvěděla, že získal praxi v&#160;rakouském pohraničí, zabíjel moderními technologiemi hovězí dobytek určený na porážku.</p>
			<p class="MLP_text ParaOverride-1">Zbohatl. Koupil si ve Znojmě dům, založil rodinu. Myslím, že má doma hodnou ženu, děti, v&#160;obývacím pokoji piano a&#160;na něm stříbrný podnos s&#160;moučníkem.</p>
			<p class="MLP_text ParaOverride-1">Anebo taky ne.</p>
			<p class="MLP_text ParaOverride-1">Už jsem ho nikdy nepotkala.</p>
			<p class="MLP_text ParaOverride-1">Jarmilka vběhla ještě ten samý rok pod kola auta, maminka s&#160;tátou si po týdnu truchlení pořídili jezevčíka číslo dvě, pak tři, pak čtyři…</p>
			<p class="MLP_text ParaOverride-1">Taky jsem plakala pro Jarmilku, vyčítala jsem si její smrt.</p>
			<p class="MLP_text ParaOverride-1">Rodiče si časem našli nového veterináře.</p>
			<p class="MLP_text_bez1radku_-12-0- ParaOverride-1">Teprve když jsem o&#160;patnáct let později rodila druhou dceru, ocitla jsem se znovu v&#160;obraze, který se stal skutečností, tak jako každá halucinace, které stoprocentně uvěříme: stala jsem se krávou.</p>
			<p class="MLP_text ParaOverride-1">Pozoruju se ze stropu, má duše opouští mé silné kravské tělo. Vidím se rodit, tlačím a&#160;bučím, poulím kravskýma očima vlevo vpravo, z&#160;vytřeštěných klidných očí mi tečou slzy a&#160;z&#160;mých útrob vylézá krásné malé telátko. Z&#160;bradavek mi teče mléko, směju se a&#160;bučím.</p>
			<p class="MLP_text ParaOverride-1">Přitisknu si telátko na své kravsky znavené, mohutné tělo, dám mu napít. Není to bejček, ale to nevadí, krávy jsou přece šťastné bytosti; hlavně ty, které vidí šípkový keř v&#160;zapadajícím slunci.</p>
			<p class="MLP_text ParaOverride-1">Buď taková i&#160;ty, holčičko moje.</p>
			<p class="MLP_text_bez1radku_-12-0- ParaOverride-1">Jsem kráva.</p>
			<p class="MLP_text ParaOverride-1">Jsem dům.</p>
			<p class="MLP_text ParaOverride-1">A&#160;můj dům zůstane už napořád otevřený, okenice dokořán.</p>
			<p class="MLP_text ParaOverride-1">Vstupte, mouchy, komáři a&#160;ovádi, vstupte, vy maličcí, nenechávejte mě čekat. U&#160;mě budete vždycky doma.</p>
		</div>
</body>
</html>